# -*- mode: mandoku-view; -*-
#+TITLE: 儀禮集說
#+DATE: 2015-08-24 22:08:48.476227
#+PROPERTY: ID KR1d0035
#+PROPERTY: BASEEDITION WYG    
#+PROPERTY: JUAN 卷四
<pb:KR1d0035_WYG_004-1a>¶
欽定四庫全書¶
　儀禮集説卷四　　　　　元　敖繼公　撰¶
鄉飲酒禮第四¶
　注曰此於五禮屬嘉禮¶
　繼公謂鄉飲酒者士與其同鄉之士大夫㑹聚于鄉¶
　學而飲酒之禮也¶
鄉飲酒之禮主人就先生而謀賔介¶
　將與其鄉人飲酒乃於衆賔之中擇其最賢者為賔¶
<pb:KR1d0035_WYG_004-1b>¶
　其次者為介謀謂商度其孰優也必就先生謀之者¶
　不敢擅自可否去取且示有所尊也¶
　　　　右謀賔介¶
主人戒賔賔拜辱主人荅拜乃請賔賔禮辭許主人再¶
拜賔荅拜¶
　注曰拜辱拜其自屈辱至已門也¶
　繼公謂主人戒賔言主人為戒賔而來也此拜辱即¶
　拜迎也請謂致戒辭於賔也其辭卒曰請子為賔¶
<pb:KR1d0035_WYG_004-2a>¶
主人退賔拜辱¶
　此即拜送也拜迎拜送皆言拜辱者蓋一儀而兼二¶
　義也迎送者據已言也辱者據彼言也此經言戒賔¶
　之儀略者亦以士冠禮宿賔之儀見之也下速賔放¶
　此後篇同¶
介亦如之¶
　注曰如戒賔也¶
　　　　右戒賔介¶
<pb:KR1d0035_WYG_004-2b>¶
乃席賔主人介¶
　席賔主人介者為賔主人介設席也席賔於户牖間¶
　主人於東序介於西序少牢下篇席主人於東序西¶
　面席侑於西序東面侑介之位同也¶
衆賔之席皆不屬焉(屬音/燭)¶
　注曰席衆賔於賔席之西¶
　䟽曰鄉射云席賔南面東上衆賔之席繼而西¶
　繼公謂衆賔衆賔長三人也屬連接也必不屬者為¶
<pb:KR1d0035_WYG_004-3a>¶
　其升降皆由下也以是觀之則賔位在户西牖東而¶
　當兩楹之間明矣此席亦東上凡席皆有司設之¶
尊兩壺于房户間斯禁有𤣥酒在西設篚于禁南東肆¶
加二勺于兩壺¶
　䟽曰東肆以頭首為記從西鄉東上頭在西也¶
　繼公謂斯者禁之名也其制未聞設篚于禁南其間¶
　當容人蓋酌者北面也東肆放尊之西上也記云尊¶
　綌幂賔至徹之則此二勺皆加于幂上矣亦與祭禮¶
<pb:KR1d0035_WYG_004-3b>¶
　微異¶
設洗于阼階東南南北以堂深東西當東榮水在洗東¶
篚在洗西南肆(深式/鴆反)¶
　　　　右設席器¶
羹定¶
　注曰肉謂之羹定猶孰也著之者下以為節¶
　䟽曰孰云定者孰即定止故也¶
　繼公謂此時肉與湆同在鑊故謂之羹　案注云下¶
<pb:KR1d0035_WYG_004-4a>¶
　以為節者謂下事以此為節也諸篇凡言羹定者皆¶
　然¶
主人速賔賔拜辱主人荅拜還賔拜辱¶
　注曰速召也還猶退¶
　繼公謂召之而云速者欲其來之速也速賔之儀與¶
　戒賔同此經文又略也賔不遂從之者為主人復當¶
　速介¶
介亦如之¶
<pb:KR1d0035_WYG_004-4b>¶
　注曰如速賔也¶
　䟽曰是日必當遣人戒速衆賔但略而不言故下云¶
　賔及衆賔皆從之¶
　繼公謂衆賔亦戒速而經惟言賔介者亦以主人親¶
　為之其禮重故特著之爾¶
賔及衆賔皆從之¶
　注曰言及衆賔介亦在其中矣¶
　繼公謂主人既速介即先歸介及衆賔皆至于賔之¶
<pb:KR1d0035_WYG_004-5a>¶
　門外俟賔同往也¶
　　　　右速賔介¶
主人一相迎于門外再拜賔賔荅拜拜介介荅拜(相息/亮反)¶
　注曰相擯賛傳命者¶
　繼公謂亦相者入告主人乃出迎之拜介亦再拜文¶
　省耳一相蓋學中之有司給事於飲射之禮者變擯¶
　言相見其不獨為擯者之事而已也古者與鄉人飲¶
　射必於學宫者以其深廣且有司及器用皆備具故¶
<pb:KR1d0035_WYG_004-5b>¶
　也¶
揖衆賔¶
　注曰差卑也拜介揖衆賔皆西南面¶
主人揖先入¶
　注曰揖揖賔也¶
　繼公謂不言入門右可知也亦以賔入門左見之¶
賔厭介入門左介厭衆賔入衆賔皆入門左北上(厭一/渉反)¶
　注曰賔之屬相厭變於主人也推手曰揖引手曰厭¶
<pb:KR1d0035_WYG_004-6a>¶
　繼公謂厭之使入禮之也下放此鄉射禮曰東面北¶
　上¶
主人與賔三揖至于階三讓主人升賔升¶
　三揖三讓說皆見士冠禮鄉射禮曰主人升一等賔¶
　升¶
　　　　右迎賔¶
主人阼階上當楣北面再拜賔西階上當楣北面荅拜¶
(楣音/眉)¶
<pb:KR1d0035_WYG_004-6b>¶
　注曰楣前梁也¶
　繼公謂此拜至也說見士昬禮¶
　　　　右拜至¶
主人坐取爵于篚降洗¶
　取爵蓋北面也為洗而降故云降洗下文類此者不¶
　悉見之¶
賔降¶
　注曰從主人也¶
<pb:KR1d0035_WYG_004-7a>¶
　繼公謂賔降之位見下文¶
主人坐奠爵于階前辭¶
　注曰重以巳事煩賔也¶
　繼公謂賔從降而主人辭亦尚辭讓也下放此奠爵¶
　乃辭者事異則不宜相雜且為敬也西面坐奠爵興¶
　辭¶
賔對¶
　注曰賔主之辭未聞¶
<pb:KR1d0035_WYG_004-7b>¶
　繼公謂對時亦少進位下文云賔對復位是也¶
主人坐取爵興適洗南面坐奠爵于篚下盥洗¶
　注曰篚下篚南¶
　繼公謂南面坐于洗北乃奠爵于篚南不敢由便也¶
　盥洗既盥復坐取爵而將洗之也凡洗者必盥經不¶
　悉見之也盥洗皆立¶
賔進東北面辭洗¶
　進者少南行也南於洗西乃止而東北面鄉主人辭¶
<pb:KR1d0035_WYG_004-8a>¶
　洗之意與辭降同凡言洗於辭洗之前皆將洗而未¶
　洗者也若既洗則何以辭為¶
主人坐奠爵于篚興對賔復位當西序東面¶
　注曰言復位者明始降時位在此¶
　䟽曰上直云賔降不言處所於此見之是舉下以明¶
　上之義¶
　繼公謂此奠爵于篚為將洗而致敬也當西序東西¶
　節也下文云賔降立于階西當序¶
<pb:KR1d0035_WYG_004-8b>¶
主人坐取爵沃洗者西北面(沃烏/毒反)¶
　沃洗謂以枓㪺水而沃洗爵者也西北面宜鄉洗者¶
　也既則西面于水東主人南面洗而西北面沃此則¶
　北面洗者其西南面沃之與沃洗者先亦沃盥¶
卒洗主人壹揖壹讓升¶
　升亦主人先而賔從之¶
賔拜洗主人坐奠爵遂拜降盥¶
　拜洗者謝其為已洗也必盥者為將酌也既拜而盥¶
<pb:KR1d0035_WYG_004-9a>¶
　為拜時以右掌據地不無坋汗也内則曰凡男拜尚¶
　左手¶
賔降主人辭賔對復位當西序¶
　對時違其位故云復下主人對放此¶
卒盥揖讓升賔西階上疑立(疑舊魚乞/反下並同)¶
　䟽曰不言一揖一讓從上可知¶
主人坐取爵實之賔之席前西北面獻賔¶
　注曰獻進也進酒於賔¶
<pb:KR1d0035_WYG_004-9b>¶
　繼公謂實者實以酒謂酌也西北面者亦以將授賔¶
　而不宜背之也其下禮之類此者則因而放之耳¶
賔西階上拜主人少退¶
　注曰少退少辟¶
　繼公謂主人西北面於賔席前賔拜於西階上而主¶
　人乃少退則是凡拜皆有相之者矣¶
賔進受爵以復位主人阼階上拜送爵賔少退¶
　注曰位西階上位¶
<pb:KR1d0035_WYG_004-10a>¶
　䟽曰鄉射云賔進受爵于席前¶
薦脯醢賔升席自西方乃設折俎(折之/設反)¶
　賔席亦東上西方下也¶
主人阼階東疑立賔坐左執爵祭脯醢¶
　立於阼階上之東者事未至宜辟拜處也¶
奠爵于薦西興右手取肺郤左手執本坐弗繚右絶末¶
以祭尚左手嚌之興加于俎(繚音/了)¶
　注曰繚猶紾也離肺上為本下為末¶
<pb:KR1d0035_WYG_004-10b>¶
　繼公謂執本郤左手則絶末覆右手矣絶末以祭者¶
　絶其末不没之處所以為祭也此與振祭之意相類¶
　尚左手嚌之謂舉其左手而右手在下以末授口嚌¶
　之也將嚌乃尚左手則祭時不然矣加于俎以右手¶
坐挩手遂祭酒(挩舒/銳反)¶
　注曰挩拭也拭以巾挩手為絶肺染汙也¶
　䟽曰内則事佩之中有&KR0868;則賔客自有&KR0868;巾以拭也¶
興席末坐啐酒¶
<pb:KR1d0035_WYG_004-11a>¶
　席末席西端也無後事而啐酒者欲知其旨而告之¶
　也¶
降席坐奠爵拜告旨執爵興主人阼階上荅拜¶
　注曰降席席西也旨美也¶
　繼公謂拜乃告旨謝其以旨酒飲已也降席即拜者¶
　欲近於啐酒之處且以别於拜既也既拜則坐以告¶
　旨¶
賔西階上北面坐卒爵興坐奠爵遂拜執爵興主人阼¶
<pb:KR1d0035_WYG_004-11b>¶
階上荅拜¶
　卒盡也必西階上卒爵者以曏者於此拜受故也¶
　　　　右獻賔¶
賔降洗主人降¶
　注曰亦從賔也降立阼階東西面¶
賔坐奠爵興辭¶
　注曰西階前也¶
主人對賔坐取爵適洗南北面¶
<pb:KR1d0035_WYG_004-12a>¶
　洗南北面别於主人也於賔之取爵也主人復位¶
主人阼階東南面辭洗賔坐奠爵于篚興對主人復阼¶
階東西面¶
　南面辭洗猶不離阼階東示違其位而巳此主人辭¶
　洗在賔盥之先與他禮微異未詳¶
賔東北面盥坐取爵卒洗揖讓如初升¶
　凡盥洗於洗南者皆北面此云東北未詳疑東衍文¶
　也初一揖一讓也¶
<pb:KR1d0035_WYG_004-12b>¶
主人拜洗賔荅拜興降盥如主人禮¶
　如主人禮謂如上文降盥以至坐取爵之儀但面位¶
　異耳¶
賔實爵主人之席前東南面酢主人主人阼階上拜賔¶
少退主人進受爵復位賔西階上拜送爵薦脯醢主人¶
升席自北方設折俎祭如賔禮¶
　注曰酢報也祭者祭薦俎及酒亦嚌啐¶
　繼公謂北方席下也主人介席皆南上¶
<pb:KR1d0035_WYG_004-13a>¶
不告旨¶
　䟽曰云不告旨明亦啐也¶
　繼公謂酒主人之物也其不告旨不言可知乃必言¶
　之者宜别於如賔禮也主人不告旨乃亦啐酒者若¶
　欲知其美惡以拜崇酒然¶
自席前適阼階上北面坐卒爵興坐奠爵遂拜執爵興¶
賔西階上荅拜¶
　自席前者啐酒席末故從北方降也從北方降正也¶
<pb:KR1d0035_WYG_004-13b>¶
主人坐奠爵于序端阼階上北面再拜崇酒賔西階上¶
荅拜¶
　奠爵于序端拜崇酒之禮然也奠於其所而拜則嫌¶
　若拜既爵奠于篚而後拜則嫌若禮畢而更端故以¶
　奠於此為節云崇重也謂賔崇重已酒不嫌其薄而¶
　飲之既也故拜謝之卒爵乃拜者若曰已飲之乃審¶
　知其薄然¶
　　　　右賔酢主人¶
<pb:KR1d0035_WYG_004-14a>¶
主人坐取觶于篚降洗賔降主人辭降賔不辭洗立當¶
西序東面¶
　注曰不辭洗者以其將自飲¶
　繼公謂主人辭不言奠觶又不言賔對者如上禮可¶
　知自飲乃洗者亦象賔之飲已也¶
卒洗揖讓升賔西階上疑立主人實觶酬賔阼階上北¶
面坐奠觶遂拜執觶興賔西階上荅拜坐祭遂飲卒觶¶
興坐奠觶遂拜執觶興賔西階上荅拜¶
<pb:KR1d0035_WYG_004-14b>¶
　注曰酬勸酒也¶
　繼公謂此象賔之飲已故其拜亦皆與受之於人者¶
　同¶
主人降洗賔降辭如獻禮升不拜洗¶
　注曰不拜洗殺於獻¶
　繼公謂如獻禮如其降後升前之儀¶
賔西階上立主人實觶賔之席前北面賔西階上拜¶
主人少退卒拜進坐奠觶于薦西¶
<pb:KR1d0035_WYG_004-15a>¶
　席前北面變於獻以其不授也奠觶于薦西者主人¶
　以此觶不舉不敢親授之重勞賔也凡酬酒有卒不¶
　舉者有未即舉者主人皆奠之而不授其意則同燕¶
　與大射及少牢下篇主人酬尸與賔皆授觶與士禮¶
　異¶
賔辭坐取觶復位¶
　辭辭其奠觶也奠觶酬之正禮也然奠而不授亦不¶
　能無降等之嫌故辭之辭之而不獲命乃坐取觶示¶
<pb:KR1d0035_WYG_004-15b>¶
　受也辭及取觶皆當東面復位待主人拜¶
主人阼階上拜送賔北面坐奠觶于薦東復位¶
　北面奠觶由便凡賔於主人所奠之物必取而遷之¶
　以示其不敢當之意且為禮也堂上則左之堂下則¶
　右之亦各從其便也¶
　　　　右主人酬賔¶
主人揖降賔降立于階西當序東面¶
　主人將降而揖所以禮賔賔降者以主人將與介與¶
<pb:KR1d0035_WYG_004-16a>¶
　衆賔為禮故不敢居堂上也賔降之位其南北之節¶
　皆於階西至此始見之也主人降西面于門東¶
主人以介揖讓升拜如賔禮¶
　介入門左止於其位至是乃進¶
主人坐取爵于東序端降洗介降主人辭降介辭洗如¶
賔禮¶
　爵即曏之所奠者也介統於賔而其禮又與之相接¶
　故乃用其爵焉賔禮者賔降至壹揖壹讓升之儀也¶
<pb:KR1d0035_WYG_004-16b>¶
　此時介降之位在賔南¶
升不拜洗¶
　介不拜洗下賔¶
介西階上立¶
　注曰不言疑者省文¶
主人實爵介之席前西南面獻介介西階上北面拜主¶
人少退介進北面受爵復位¶
　主人西南面獻介而介乃北面正方受爵以是推之¶
<pb:KR1d0035_WYG_004-17a>¶
　則賔酢主人主人亦北面受主人獻賔賔其東面受¶
　與¶
主人介右北面拜送爵介少退¶
　主人獻介乃拜於其右者以其尊降於賔也凡堂上¶
　之獻酢皆分階而拜者賔主二人而已其餘則否¶
主人立于西階東¶
　此稍違其拜處與既獻賔而立于阼階東之意同西¶
　階上非其正位故即辟之¶
<pb:KR1d0035_WYG_004-17b>¶
薦脯醢¶
　下云介升席自北方是介席南上也席南上則此薦¶
　當脯在北方與少牢下篇設侑之豆同矣¶
介升席自北方設折俎祭如賔禮不嚌肺不啐酒不告¶
㫖¶
　凡所不者下賔不啐酒則必不告旨矣乃著之者詳¶
　言之也凡經文有詳言者有略言者其例不一¶
自南方降席北面坐卒爵興坐奠爵遂拜執爵興主人¶
<pb:KR1d0035_WYG_004-18a>¶
介右荅拜¶
　降席適西階上也自南方降者介尊於禮輕者或得¶
　由便也主人亦然主人介右荅拜復西就之有司曰¶
　侑降席自北方以其卑於介也¶
　　　　右獻介¶
介降洗主人復阼階降辭如初¶
　注曰如賔酢之時¶
　繼公謂洗為主人將自酢也復反也初謂賔酢之時¶
<pb:KR1d0035_WYG_004-18b>¶
　主人降以下至坐取爵卒洗之禮也¶
卒洗主人盥¶
　注曰盥者當為介酌¶
　繼公謂主人自飲而盥者逹介意也¶
介揖讓升授主人爵于兩楹之間¶
　以後篇大夫禮例之介字宜在授字上於主人之盥¶
　也介立於洗南以俟之主人既盥乃揖而行也介授¶
　主人爵者不敢酢也主人受之者亦逹介意也凡受¶
<pb:KR1d0035_WYG_004-19a>¶
　獻而親酢者一人而已其餘則或所獻者自酢焉此¶
　介雖尊視賔為殺故其酢禮如此然其初乃得為主¶
　人洗爵亦其異者也¶
介西階上立主人實爵酢于西階上介右坐奠爵遂拜¶
執爵興介荅拜主人坐祭遂飲卒爵興坐奠爵遂拜執¶
爵興介荅拜主人坐奠爵于西楹南介右再拜崇酒介¶
荅拜¶
　主人拜於西階而奠爵于西楹南以其近也其意則¶
<pb:KR1d0035_WYG_004-19b>¶
　與曏之奠于序端者同拜介崇酒亦至是乃為之者¶
　因賔禮也¶
　　　　右主人自酢¶
主人復阼階揖降介降立于賔南主人西南面三拜衆¶
賔衆賔皆荅壹拜¶
　注曰三拜示徧也¶
　繼公謂是時衆賔皆在門内之西主人少南行近於¶
　門東乃西南面鄉之而拜拜衆賔為將獻之與賔升¶
<pb:KR1d0035_WYG_004-20a>¶
　而拜至之意相類三拜者旅拜之法也衆賔皆荅壹¶
　拜亦荅旅拜之法也此禮大夫士同之¶
主人揖升坐取爵于西楹下降洗升實爵于西階上獻¶
衆賔衆賔之長升拜受者三人(長知/丈反)¶
　西階上獻衆賔揔言之也此獻之儀主人蓋執爵西¶
　南面于西階上衆賔則以次升受之不獻于席前辟¶
　尊者禮也其拜者亦北面長其年之差尊者後于字¶
　衍¶
<pb:KR1d0035_WYG_004-20b>¶
主人拜送¶
　注曰於衆賔右¶
坐祭立飲不拜既爵授主人爵降復位¶
　既卒也不拜既爵卒爵不拜也獻而不拜既爵差卑¶
　也自别於尊者且重勞主人之荅已也不拜既爵故¶
　但立飲記曰立卒爵者不拜既爵位堂下之位介之¶
　南也於此云復則主人揖升之時衆賔其皆進與¶
衆賔獻則不拜受爵坐祭立飲¶
<pb:KR1d0035_WYG_004-21a>¶
　自第四以下又不拜受爵愈自别於尊者也¶
每一人獻則薦諸其席¶
　注曰謂三人也¶
　䟽曰席謂席前¶
　繼公謂此薦之節當在坐祭立飲之後與特牲饋食¶
　之衆賔同無俎矣又既飲乃薦逺下賔介也不言不¶
　祭者可知也¶
衆賔辯有脯醢(辯音/遍)¶
<pb:KR1d0035_WYG_004-21b>¶
　注曰每獻薦於其位位在下今文辯皆作徧¶
　繼公謂衆賔三人之外者也衆賔長以下其堂下之¶
　位繼賔介之位而南¶
主人以爵降奠于篚揖讓升賔厭介升介厭衆賔升衆¶
賔序升即席(厭一/渉反)¶
　揖讓升者謂主人獨與賔一揖一讓而先升也賔厭¶
　介升者賔既厭介乃升也介厭衆賔升亦然三賔長¶
　則不相厭但以次序而升耳即席立于席上¶
<pb:KR1d0035_WYG_004-22a>¶
　　　　右獻衆賔¶
一人洗升舉觶于賔¶
　亦相者使之也獻禮既備即舉觶為旅酬始示留賔¶
　之意也一人主人之賛者既洗乃升則用下篚之觶¶
　也此舉觶者代主人行禮耳中庸曰旅酬下為上所¶
　以逮賤也舉觶猶揚觶¶
實觶西階上坐奠觶遂拜執觶興賔席末荅拜坐祭遂¶
飲卒觶興坐奠觶遂拜執觶興賔荅拜¶
<pb:KR1d0035_WYG_004-22b>¶
　舉觶者自飲洗且拜其意與主人酬賔之禮同賔席¶
　末拜示違其位也不降席荅之者以其賤也下二人¶
　舉觶放此舉觶者拜亦當楣¶
降洗升實觶立于西階上賔拜¶
　注曰賔拜將受觶¶
　繼公謂立者俟賔拜¶
進坐奠觶于薦西賔辭坐受以興¶
　奠觶者亦以賔未即飲故也賔辭奠觶之意亦略與¶
<pb:KR1d0035_WYG_004-23a>¶
　上同此實取之而經云受者原賔意也然經於此類¶
　亦或言取則又指其事耳云坐受是賔已拜即興矣¶
　凡此時之在席者皆無事則興經文略也¶
舉觶者西階上拜送賔坐奠觶于其所¶
　下經云賔坐取俎西之觶即此觶也其於薦西為少¶
　南乃云其所者明其近於故處也必奠於其所者降¶
　於主人且别於不舉者也主人酬賔奠觶于薦西賔¶
　取而奠于薦東其觶卒不復舉¶
<pb:KR1d0035_WYG_004-23b>¶
舉觶者降¶
　　　　右一人舉觶于賔¶
設席于堂廉東上¶
　注曰側邊曰廉¶
　繼公謂此云設席于堂廉言其南北節也鄉射云席¶
　工于西階上少東言其東西節也文互見耳席東上¶
　而下者當西階上少東¶
工四人二瑟瑟先相者二人皆左何瑟後首挎越内弦¶
<pb:KR1d0035_WYG_004-24a>¶
右手相(相並息亮反何胡/我反挎口孤反)¶
　注曰二瑟二人鼓瑟則二人歌也相扶工也衆賔之¶
　少者為之每工一人鄉射禮曰弟子相工如初入天¶
　子相工使視瞭者工瞽矇也故有扶之者後首者變¶
　於君也挎持也相瑟者則為之持瑟其相歌者徒相¶
　也越瑟下孔所以發越其聲也内弦側擔之¶
　䟽曰相歌者亦二人以空手無事故不言也注云變¶
　於君者鄉飲酒與燕禮相對燕禮面鼓此後首是相¶
<pb:KR1d0035_WYG_004-24b>¶
　變¶
　繼公謂瑟先歌後行時以後為尊亦工禮之異者也¶
　在肩曰何左何瑟為相當以右手也後首瑟之首在¶
　後也挎以指鈎之也後越去瑟廉差近故以巨擘承¶
　下廉而三指挎越也内弦弦鄉身也右手相者便也¶
　士之飲酒乃有工有笙者蓋亦公家之樂官給學中¶
　飲射之事者與¶
樂正先升立于西階東¶
<pb:KR1d0035_WYG_004-25a>¶
　注曰正長也樂正於天子樂師也凡樂掌其序事樂¶
　成則告備¶
　繼公謂樂正當從工乃先升者變於尊者之重禮也¶
　此先升而立于西階東亦明其不與工序也鄉射禮¶
　云樂正先升立于工席之西亦與此文互見也　案¶
　注云樂正於天子樂師也天子樂師以下大夫上士¶
　下士為之諸侯之樂師惟當用上士下士然則此使¶
　之給事者其下士與¶
<pb:KR1d0035_WYG_004-25b>¶
工入升自西階北面坐相者東面坐遂授瑟乃降(相息/亮反)¶
　注曰降立于西方¶
　䟽曰鄉射云樂正適西方命弟子賛工遷樂故知立¶
　于西方¶
　繼公謂相者東面坐於其席前之西也授瑟以瑟首¶
　鄉東授之¶
工歌鹿鳴四牡皇皇者華(華音/花)¶
　三者小雅之首篇也春秋傳曰文王大明緜兩君相¶
<pb:KR1d0035_WYG_004-26a>¶
　見之樂也兩君相見得歌大雅則士大夫相飲得歌¶
　小雅差之宜也此凡所歌者皆不取其詩之義但以¶
　其所得用者樂賔耳不言瑟者瑟依歌其同可知書¶
　曰戞擊鳴球搏拊琴瑟以詠禮又有頌磬頌鐘頌猶¶
　歌也然則工歌之時亦奏堂下之樂以應之矣不言¶
　者主於歌也下放此¶
卒歌主人獻工工左瑟一人拜不興受爵主人阼階上¶
拜送爵¶
<pb:KR1d0035_WYG_004-26b>¶
　注曰左瑟便其右且辟主人授爵也一人工之長也¶
　賤故不為之洗¶
　繼公謂左瑟置其瑟於左為受爵變也瑟宜前首故¶
　左之一人工之長乃歌者也不興受爵瞽者不能如¶
　禮也主人亦坐授之主人先獻歌者其瑟者事未至¶
　乃為之變者節也主人獨拜于阼階上者以工拜受¶
　於其位故不得拜於其右也凡主人與工為禮蓋亦¶
　有賛告之者¶
<pb:KR1d0035_WYG_004-27a>¶
薦脯醢¶
　工雖賤以其受爵于席故毎獻輙薦之亦與成人之¶
　禮異也¶
使人相祭(相息/亮反)¶
　注曰使扶工者相其祭薦祭酒¶
　繼公謂此亦祭薦者殊其長也¶
工飲不拜既爵授主人爵¶
　注曰坐授之¶
<pb:KR1d0035_WYG_004-27b>¶
衆工則不拜受爵祭飲¶
　注曰祭飲獻酒重無不祭也¶
　繼公謂不拜而受差賤也其意與不拜既爵同祭飲¶
　祭酒乃飲也¶
辯有脯醢不祭(辯音/遍)¶
　注曰賤者禮簡¶
大師則為之洗賔介降主人辭降工不辭洗(大音泰為/于偽反)¶
　注曰為之洗尊之也賔介降從主人也工大師也¶
<pb:KR1d0035_WYG_004-28a>¶
　繼公謂大師工之長也周官以下大夫為之諸侯則¶
　宜用上士也為之洗以其有爵異之賔介從降者同¶
　大師於已黨也主人辭賔亦對衆賔不降别於賔介¶
　也工不辭洗亦不降主人既洗亦與賔介揖而俱升¶
笙入堂下磬南北面立樂南陔白華華黍(白華/音花)¶
　注曰笙吹笙者也以笙吹此詩以為樂也南陔白華¶
　華黍小雅篇也今亡其義未聞昔周之興也周公制¶
　禮作樂采時世之詩以為樂歌所以通情相風切也¶
<pb:KR1d0035_WYG_004-28b>¶
　其有此篇明矣後世衰微幽厲尤甚禮樂之書稍稍¶
　廢棄孔子曰吾自衞反魯然後樂正雅頌各得其所¶
　謂當時在者而復重雜亂者也惡能存其亡者乎且¶
　正考父校商之名頌十二篇于周太師歸以祀其先¶
　王至孔子二百年之閒五篇而已此其信也¶
　繼公謂磬南阼階西南也北面立蓋亦東上如工立¶
　于磬南近其所應之樂也詩曰笙磬同音而禮有笙¶
　磬笙鐘則吹笙之時亦奏鐘磬之屬以應之矣不言¶
<pb:KR1d0035_WYG_004-29a>¶
　者主於笙也下放此凡樂自判縣而上其鐘磬乃分¶
　别頌者笙者若特縣則一之¶
主人獻之于西階上一人拜盡階不升堂受爵主人拜¶
送爵階前坐祭立飲不拜既爵升授主人爵(盡子/忍反)¶
　注曰一人笙之長者笙三人和一人凡四人鄉射禮¶
　曰笙一人拜于下¶
　繼公謂主人獻時亦西南面也盡階不升堂賤也既¶
　受爵階上少立俟主人已拜然後降主人拜亦北面¶
<pb:KR1d0035_WYG_004-29b>¶
　升授主人爵亦盡階不升堂¶
衆笙則不拜受爵坐祭立飲辯有脯醢不祭(辯音/遍)¶
　注曰薦之皆於其位磬南¶
　繼公謂鄉射禮曰主人以爵降奠于篚反升就席¶
乃間歌魚麗笙由庚歌南有嘉魚笙崇丘歌南山有臺¶
笙由儀(間古莧反/麗力馳反)¶
　注曰間代也謂一歌則一吹六者皆小雅篇也由庚¶
　崇丘由儀今亡其義未聞¶
<pb:KR1d0035_WYG_004-30a>¶
乃合樂周南關雎葛覃卷耳召南鵲巢采蘩采蘋(雎七/余反)¶
(覃大南反卷九/轉反召音邵)¶
　朱子曰二南之分唯程子以為周公主内治故以畿¶
　内之詩言文王大姒之化者屬之周南召公掌諸侯¶
　故以畿外之詩言列國諸侯大夫之室家被文王大¶
　姒之化而成德者屬之召南此為得之謂之南者言¶
　其化自岐雍之間被于江漢之域自北而南也詩曰¶
　以雅以南即謂此也¶
<pb:KR1d0035_WYG_004-30b>¶
　繼公謂樂即此六篇詩也合樂謂合周南召南而歌¶
　之與曏之惟歌小雅者不同也燕禮曰遂歌鄉樂與¶
　此文互見耳二風乃合而歌之者鄉樂於小雅為輕¶
　也雅先而鄉樂後先重後輕也鄉飲酒士禮之盛者¶
　也故歌小雅與鄉樂若其禮輕者則惟鄉樂而已下¶
　文息司正是也春秋傳謂文王之三為兩君相見之¶
　樂指其始歌者也始歌大雅則合小雅矣諸侯相見¶
　其歌如此及與臣燕則但自小雅而下以是數者觀¶
<pb:KR1d0035_WYG_004-31a>¶
　之可以見君臣樂歌輕重之差矣然則天子之燕享¶
　諸侯亦當如國君相見之樂而頌則惟宜於祭用之¶
　與大夫樂歌蓋如士¶
工告于樂正曰正歌備樂正告于賔乃降¶
　注曰備亦成也樂正降者以正歌備無事也降立西¶
　階東北面¶
　繼公謂工其長也正歌謂所歌者皆風雅之正也凡¶
　歌以既合樂為備故告備於合樂之後焉惟告正歌¶
<pb:KR1d0035_WYG_004-31b>¶
　備者蓋以已之所有事者而言故不及乎其他必告¶
　于賔者飲酒主於賔歌亦為樂賔故也　案注云備¶
　亦成也者蓋據樂師職凡樂成則告備之文也注又¶
　云降立西階東北面雖無所據以意度之當在是也¶
　　　　右樂賔¶
主人降席自南方¶
　注曰不自北方由便¶
　繼公謂此降席自南方其義與介同¶
<pb:KR1d0035_WYG_004-32a>¶
側降¶
　注曰賔介不從¶
　繼公謂此側降而賔不從則主人降之意皆可得而¶
　見矣¶
作相為司正司正禮辭許諾主人拜司正荅拜主人升¶
復席(相息/亮反)¶
　注曰作使也禮樂之正既成將留賔為有解惰立司¶
　正以監之察儀法也¶
<pb:KR1d0035_WYG_004-32b>¶
　䟽曰相即上經云一相者也¶
　繼公謂主人自作之者辟君禮也司正之職亦主於¶
　相爾乃更其名者禮異於上宜新之也自是以後禮¶
　節凡五司正皆有事焉於此立之亦示留賔之意也¶
　謂之司正者以其正此飲酒之禮而名之與¶
司正洗觶升自西階阼階上北面受命于主人主人曰¶
請安于賔司正告于賔賔禮辭許¶
　注曰告賔於西階上¶
<pb:KR1d0035_WYG_004-33a>¶
　繼公謂司正縁主人意必欲安賔故受命于主人以¶
　安之安賔而賔辭則是賔於此時果有不安之心矣¶
　辭者蓋以主人有旨酒嘉肴已巳受賜為辭也執觶¶
　受命賛辭變於君¶
司正告于主人主人阼階上再拜賔西階上荅拜司正¶
立于楹間以相拜皆揖復席(相息/亮反)¶
　注曰司正既以賔許告主人遂立楹間以相拜相謂¶
　賛主人及賔相拜之辭賔主人既拜相揖就席¶
<pb:KR1d0035_WYG_004-33b>¶
　繼公謂楹間東西節也宜於楹為少南凡相拜皆有¶
　相之者經不悉見之¶
司正實觶降自西階階間北面坐奠觶退共少立(共音/拱)¶
　注曰奠觶表其位也共拱手也¶
　繼公謂階間東西節亦所謂中庭也奠觶不拜者獨¶
　行禮則不象受觶之儀也不南面奠觶亦變於君禮¶
　退而少立以其位在是也燕與大射則其位少進亦¶
　異者也¶
<pb:KR1d0035_WYG_004-34a>¶
坐取觶不祭遂飲卒觶興坐奠觶遂拜執觶興洗北面¶
坐奠觶于其所退立于觶南¶
　坐取觶亦進坐取觶而反坐也不祭者變於獻酬也¶
　卒觶拜者宜謝主人也酒主人之物也主人不荅拜¶
　者不與為禮則不敢當也主人請立司正而司正乃¶
　實觶自飲者所以為識又欲因以虛觶識其位也洗¶
　觶奠之不敢苟也¶
　　　　右立司正¶
<pb:KR1d0035_WYG_004-34b>¶
賔北面坐取俎西之觶阼階上北面酬主人主人降席¶
立于賔東¶
　注曰初起旅酬也旅酬同階禮殺¶
　繼公謂俎西於薦西為少南上經惟云奠觶于其所¶
　故此明之賔於一人所舉之觶亦取而遷之者以其¶
　代主人行禮故也¶
賔坐奠觶遂拜執觶興主人荅拜不祭立飲不拜卒觶¶
不洗實觶東南面授主人¶
<pb:KR1d0035_WYG_004-35a>¶
　注曰此所不者酬而禮殺也賔更酌以鄉主人將授¶
　繼公謂不拜卒觶猶言不拜既爵也東南面於阼階¶
　上鄉射禮無授主人三字或曰授亦當作酬¶
主人阼階上拜賔少退主人受觶賔拜送于主人之西¶
賔揖復席¶
　揖而復席禮之也¶
主人西階上酬介介降席自南方立于主人之西如賔¶
酬主人之禮主人揖復席¶
<pb:KR1d0035_WYG_004-35b>¶
　惟既實觶則西南面酬介異於賔禮也¶
司正升相旅曰某子受酬受酬者降席(相息/亮反)¶
　注曰旅序也於是介酬衆賔衆賔又以次序相酬某¶
　者衆賔姓也同姓則以伯仲别之又同則以其字别¶
　之¶
　繼公謂相旅謂相旅酬之禮曰某子受酬即其事也¶
　或言旅或言酬互見耳他皆放此於賔酬主人主人¶
　酬介司正不升則惟相之於下耳尊之也若有遵者¶
<pb:KR1d0035_WYG_004-36a>¶
　則先衆賔酬之既則司正乃升也¶
司正退立于序端東面¶
　注曰辟受酬者又便其賛上賛下也始升相西階西¶
　北面後篇注又云退立俟受酬者¶
　繼公謂序端東面惟退而俟事之時則然自是以後¶
　於凡作受酬者則皆少違此位堂上者北面作之堂¶
　下者南面作之既則皆復此位也¶
受酬者自介右¶
<pb:KR1d0035_WYG_004-36b>¶
　注曰由介東也¶
　繼公謂受介酬者獨居其右與他受酬者不同明介¶
　尊不與衆賔序也若尊者受介酬亦然自介右則介¶
　當東南面酬之¶
衆受酬者受自左¶
　注曰後將受酬者皆由西也¶
　䟽曰衆受酬者謂堂上衆賔自第二以下并堂下衆¶
　賔也¶
<pb:KR1d0035_WYG_004-37a>¶
　繼公謂受自左賔黨受酬者之正位也¶
拜興飲皆如賔酬主人之禮¶
　注曰嫌以下異也¶
　繼公謂亦惟受酬者立于酬者之西及酬者既實觶¶
　進西南面為異耳¶
辯卒受者以觶降坐奠于篚(辯音/遍)¶
　注曰鄉射禮曰辯遂酬在下者皆升受酬于西階上¶
　繼公謂辯辯衆賔之在下者其後當言酬在下者之¶
<pb:KR1d0035_WYG_004-37b>¶
　禮然後及於卒受者如鄉射禮所云是也經蓋有脫¶
　文耳卒受者無所旅自飲于上乃降¶
司正降復位¶
　　　　右旅酬¶
使二人舉觶于賔介洗升實觶于西階上皆坐奠觶遂¶
拜執觶興賔介席末荅拜皆坐祭遂飲卒觶興坐奠觶¶
遂拜執觶興賔介席末荅拜¶
　注曰二人主人之賛者燕禮曰騰爵者立于洗南西¶
<pb:KR1d0035_WYG_004-38a>¶
　面北上序進盥洗¶
　䟽曰舉觶為無算爵始也荅拜賔南面介東面¶
　繼公謂亦代主人行事也至是乃併舉觶于介者異¶
　之也正言賔介者明雖有大夫猶及介後于字亦衍¶
逆降洗升實觶皆立于西階上賔介皆拜¶
　注曰於席末拜¶
　繼公謂鄉射禮曰立于西階上北面東上¶
皆進薦西奠之賔辭坐取觶以興介則薦南奠之介坐¶
<pb:KR1d0035_WYG_004-38b>¶
受以興退皆拜送降賔介奠于其所¶
　賔云取介云受經文錯綜以見其同也介亦辭文不¶
　具耳鄉射禮曰賔與大夫辭介宜與彼大夫同也既¶
　奠于其所則興不言者亦文不具耳鄉射禮曰賔大¶
　夫坐反奠于其所興未奠而降變於上禮也此奠于¶
　其所者賔則少南而當俎西介則少東而當俎南如¶
　於一人舉觶者之為也¶
　　　　右二人舉觶于賔介¶
<pb:KR1d0035_WYG_004-39a>¶
　　　　　此條有與一人舉觶之儀相類者其說已¶
　　　　　見於上¶
司正升自西階受命于主人主人曰請坐于賔賔辭以¶
俎¶
　注曰至此盛禮俱成賔主百拜强有力者猶倦焉張¶
　而不㢮㢮而不張非文武之道請坐者將以賔燕也¶
　䟽曰鄉射司正升自西階阼階上受命于主人適西¶
　階上北面請坐于賔也又曰自此以上皆立行禮人¶
<pb:KR1d0035_WYG_004-39b>¶
　皆勞倦故請坐于賔¶
　繼公謂坐謂燕坐而飲也辭以俎者以俎辭其請坐¶
　之命謂俎在此不敢坐也俎肴之貴者燕坐則禮殺¶
　矣當俎而燕坐是䙝之也司正於是又反命於主人¶
　　案註云賔主百拜用樂記文也亦甚言其拜之多¶
　耳非謂眞有百拜也¶
主人請徹俎賔許(徹直列/反下同)¶
　注曰亦司正傳請告之¶
<pb:KR1d0035_WYG_004-40a>¶
　繼公謂賔曏者辭以俎今主人請徹俎而賔許之是¶
　許其坐矣¶
司正降階前命弟子俟徹俎¶
　注曰西階前也弟子賔之少者¶
　繼公謂俟徹俎者俟尊者徹俎乃受之也¶
司正升立于序端¶
　注曰待事¶
賔降席北面¶
<pb:KR1d0035_WYG_004-40b>¶
　北面于俎南以當先取俎¶
主人降席阼階上北面介降席西階上北面遵者降席¶
席東南面¶
　主人介遵皆近其席而立俟取俎之節也遵者乃此¶
　鄉之人仕至公卿大夫主人請之來與此㑹者也謂¶
　之遵者以其遵承主人之命而來與或曰遵之為言¶
　尊也大夫尊於士故以是名之未知孰是遵者席西¶
　上降席而立于席東便也¶
<pb:KR1d0035_WYG_004-41a>¶
賔取俎還授司正司正以降賔從之(還音旋/下同)¶
　北面取俎還南面授司正必言還者明就而受之司¶
　正受賔俎者賔尊宜異之賔降立于西階西¶
主人取俎還授弟子弟子以降自西階主人降自阼階¶
介取俎還授弟子弟子以降介從之若有諸公大夫則¶
使人受俎如賔禮衆賔皆降¶
　此取俎與升受俎者皆以先者既降為節取俎不言¶
　所鄉如賔可知主人之俎乃以降自西階者辟君禮¶
<pb:KR1d0035_WYG_004-41b>¶
　也人亦謂弟子鄉射禮曰大夫取俎還授弟子是也¶
　主人降立于阼階東介在賔南大夫在介南衆賔又¶
　在大夫南少退¶
　　　　右徹俎¶
說屨揖讓如初升坐(說吐/活反)¶
　注曰說屨主人先左賔先右說屨者為燕當坐也¶
　繼公謂說屨者各於其階側北面坐於堂而說屨於¶
　上者惟尊長則然此賔主人其尊相敵故皆說於下¶
<pb:KR1d0035_WYG_004-42a>¶
　賔黨之屨亦北上也揖讓謂主人與賔一揖一讓也¶
　賔則厭介介厭大夫大夫厭衆賔亦以次而升　案¶
　注云主人先左賔先右謂賔在主人之左故主人先¶
　說左屨主人在賔之右故賔先說右屨是亦鄭氏以¶
　意言之耳¶
　　　　右說屨升坐¶
乃羞¶
　注曰設啗具以案酒也羞進也所進者狗胾醢也¶
<pb:KR1d0035_WYG_004-42b>¶
　繼公謂羞者羞庶羞於凡有薦者也此時衆賔亦當¶
　祭薦文不具耳　案注云所進者狗胾醢也少牢特¶
　牲饋食之庶羞皆以其牲肉為胾又有醢故知此禮¶
　當放之也¶
無算爵¶
　注曰算數也爵行無數醉而止¶
　繼公謂無算爵者行其奠觶終而復始無定數也鄉¶
　射禮曰使二人舉觶于賔與大夫又曰執觶者洗升¶
<pb:KR1d0035_WYG_004-43a>¶
　實觶反奠于賔與大夫此異於彼者舉觶及反奠者¶
　不於大夫而於介耳其賔觶亦以之主人介觶則以¶
　之大夫其餘皆可以類推之也¶
無算樂¶
　爵行則奏樂爵止則樂闋故爵無算而樂亦無算也¶
　歌與間合所用未聞¶
　　　　右無算爵¶
賔出奏陔(陔古/才反)¶
<pb:KR1d0035_WYG_004-43b>¶
　注曰陔陔夏也周禮鐘師以鐘鼓奏九夏是奏陔夏¶
　則有鐘鼓矣鄉射禮曰賔興樂正命奏陔賔降及階¶
　陔作賔出衆賔皆出¶
　繼公謂陔夏有聲無辭之樂金奏之一者也其名義¶
　未詳¶
主人送于門外再拜¶
　注曰門東西面拜也¶
　繼公謂再拜送賔也不拜送介殺於初賔主人以下¶
<pb:KR1d0035_WYG_004-44a>¶
　亦當屨而後出經文又略也¶
　　　　右賔出¶
賔若有遵者諸公大夫則既一人舉觶乃入¶
　注曰大國有孤四命謂之公¶
　繼公謂此謂遵先俟于門外以一人既舉觶為入之¶
　節大國有孤其官或與天子之三公同名故亦謂之¶
　公晉有大師大傅亦可見矣諸者不定之辭大夫兼¶
　卿言也息司正之禮云以告于先生君子然則主人¶
<pb:KR1d0035_WYG_004-44b>¶
　於遵者其亦使人告之與公大夫若皆來則同時入¶
　其入之節在一人舉觶之後衆工未入之前乃於是¶
　言之者以其或有或無或來或否不定故也¶
席于賔東公三重大夫再重(重並直/龍反)¶
　䟽曰賔在户牖之間酒尊又在户東席此二者又在¶
　酒尊之東但繼賔而言耳¶
　繼公謂席此於賔東尊之不與正賔齒亦不加尊於¶
　其正賔也貴貴尊賢尚齒三者之義並行而不相悖¶
<pb:KR1d0035_WYG_004-45a>¶
　於斯見之矣禮再命則不齒于鄉里若爵為大夫雖¶
　非再命猶不齒也三重再重皆蒲席緇布純者也上¶
　下之席同物故不必言加此重席亦兼卷而設之公¶
　三重大夫再重者以大夫宜異於士而公宜異於大¶
　夫也¶
公如大夫入主人降賔介降衆賔皆降復初位主人迎¶
揖讓升公升如賔禮¶
　注曰主人迎之於門内¶
<pb:KR1d0035_WYG_004-45b>¶
　繼公謂公如大夫入猶言若公若大夫入也入謂入¶
　門左也主人迎遵者賔以下皆降其意與上同初位¶
　階西以南之位也迎不拜者别於賔介亦以其在門¶
　内也迎於門内而拜降等者之禮也公於主人為踰¶
　等乃後升者非正賔也升階正法客尊則先升如賔¶
　禮如其獻禮也¶
辭一席主人去之(去起吕/反下同)¶
　辭一席不敢當也諸侯之加席與其下席而二此席¶
<pb:KR1d0035_WYG_004-46a>¶
　雖非加而數則過於二焉故辭之而主人亦許而徹¶
　之也遵者辭席之節見鄉射禮¶
大夫則如介禮有諸公則辭加席委于席端主人不徹¶
無諸公則大夫辭加席主人對不去加席¶
　注曰加席上席也大夫席再重¶
　繼公謂如介禮亦如其獻禮耳若其酢則主人於公¶
　大夫一也鄉射言大夫之酢其儀與此介同諸公雖¶
　尊禮宜如之所以辟正賔也委卷而置之也席端席¶
<pb:KR1d0035_WYG_004-46b>¶
　北端也不徹不使人徹之也主人對不許其辭也不¶
　去亦謂不使人去之也大夫辭加席謙也有諸公則¶
　自委于席端者公惟再重已宜辟之主人不徹明其¶
　有為而為之非正禮無諸公則主人不聽其辭而去¶
　之者士亦一重異爵者不可以無所别也無諸公則¶
　大夫之席在尊東南面有諸公則席在主人之北西¶
　面云辭加席委于席端則是凡辭席者皆近席為之¶
　也此重席乃云加席者但取其在上故爾非謂此席¶
<pb:KR1d0035_WYG_004-47a>¶
　即加席也凡加席與其下席異物而長半之重席則¶
　否¶
　　　　右遵者之禮¶
明日賔鄉服以拜賜¶
　鄉服鄉飲酒之服即朝服也變朝言鄉見其與昨日¶
　同也鄉飲酒士禮也乃朝服者放君之燕禮故如其¶
　服也拜賜拜謝其飲已之賜也介不拜賜者禮主於¶
　賔也凡拜賜者例不見¶
<pb:KR1d0035_WYG_004-47b>¶
主人如賔服以拜辱¶
　注曰鄉射禮曰賔朝服以拜賜于門外主人不見如¶
　賔服遂從之拜辱于門外乃退¶
　繼公謂辱拜賜之辱也主人往拜賔辱者敵也凡尊¶
　卑不敵則不荅拜賜之禮¶
　　　　右拜賜拜辱¶
主人釋服¶
　注曰釋朝服更服𤣥端也古文釋作舍¶
<pb:KR1d0035_WYG_004-48a>¶
乃息司正¶
　注曰息勞也勞賜昨日賛執事者獨云司正司正庭¶
　長也¶
　繼公謂息字未詳疑即燕之異名考工記曰張獸侯¶
　則王以息燕是也此禮亦於學宫行之必息司正者¶
　以昨日勞之而待之之禮又殺於賔黨故也釋服乃¶
　息之者此無所放故服其正服也是禮雖主於司正¶
　未必以司正為賔公父文伯飲南宫敬叔酒以路堵¶
<pb:KR1d0035_WYG_004-48b>¶
　父為客是其徵矣¶
無介不殺¶
　皆貶於飲酒¶
薦脯醢¶
　薦同也¶
羞唯所有¶
　注曰在有何物¶
徵唯所欲¶
<pb:KR1d0035_WYG_004-49a>¶
　注曰徵召也¶
以告于先生君子可也¶
　先生說見首篇君子國中有德有爵者也亦使人告¶
　之云可者嫌其禮輕不必告也惟言告是不請矣不¶
　請則不速可知皆異於賔也其來若否則但語告者¶
　以復命於主人與先生君子若與其位蓋如遵¶
賔介不與(與音/預)¶
　不敢以輕禮凂昨日之尊客古文與為豫¶
<pb:KR1d0035_WYG_004-49b>¶
鄉樂唯欲¶
　鄉樂者凡國風皆是也唯欲者唯其所欲則使工歌¶
　之不如昨日之有節次也是亦純用鄉樂之異者耳¶
　國風為大夫士之樂小雅為諸侯之樂大雅頌為天¶
　子之樂禮盛者可以進取故鄉飲酒升歌小雅也息¶
　司正禮輕故唯用其正樂耳鄉射禮云一人舉觶遂¶
　無算爵然則工入之節其在無算爵之時乎¶
　　　　右息司正¶
<pb:KR1d0035_WYG_004-50a>¶
記鄉朝服而謀賔介(朝直/遥反)¶
　鄉鄉飲酒也不言飲酒省文耳孔子曰吾觀於鄉王¶
　制曰冠昬喪祭鄉相見皆其徵也於此云鄉者如燕¶
　禮記先言燕特牲饋食記先言特牲饋食之類也謀¶
　賔介為飲酒之始故即服其服經不見其服故記明¶
　之¶
皆使能不宿戒¶
　皆皆賔介也其下者亦存焉能謂善於禮者也宿戒¶
<pb:KR1d0035_WYG_004-50b>¶
　者前期日而戒之也此於當日乃戒之故曰不宿戒¶
　知其能乃使之故如此然則他禮有宿戒者皆慮其¶
　或有所未能也與¶
蒲筵緇布純(純章/允反)¶
　純縁也公食大夫記云蒲筵常緇布純此不言常則¶
　其度或短與¶
尊綌幂賔至徹之(徹直/列反)¶
　賔至徹幂臣禮之節也士昬禮夫婦入于室賛者徹¶
<pb:KR1d0035_WYG_004-51a>¶
　尊幂特牲禮尸即位而徹幂皆與此類¶
其牲狗也¶
　用狗者用燕禮之牲也鄉飲與燕類也而燕於君禮¶
　為差輕鄉飲於臣禮為差重故牲亦不嫌其同¶
亨于堂東北(亨音/烹)¶
　亨煑也堂東北爨所在也就而亨焉凡學宫惟一門¶
　故牲爨不於門外而於堂東北堂東北即東夾之東¶
　北也學宫有左右房則亦當有夾室¶
<pb:KR1d0035_WYG_004-51b>¶
獻用爵其他用觶¶
　其他謂酬及舉觶之屬也然記之文意似失於不備¶
　夫酢亦用爵也何獨獻哉此上篚之爵三觶一下篚¶
　之觶三¶
薦脯五挺横祭于其上出自左房(挺大/頂反)¶
　注曰曲禮曰以脯脩置者左朐右末¶
　䟽曰此横祭于其上者於脯為横於人為縮　案注¶
　引曲禮者欲見此脯與曲禮脯脩其設之皆横於人¶
<pb:KR1d0035_WYG_004-52a>¶
　前¶
　繼公謂脯之祭者半挺使人以為祭也云横祭是五¶
　挺者縮籩也然則籩亦有首尾與左房東房也有左¶
　房則有右房可知¶
俎由東壁自西階升¶
　上云亨于堂東北而不别言陳俎之處則是俎亦未¶
　離於其所也故其設時由東壁而來必言由東壁者¶
　嫌俎當自門入也云自西階升者明賔主同¶
<pb:KR1d0035_WYG_004-52b>¶
賔俎脊脅肩肺主人俎脊脅臂肺介俎脊脅胳肺肺皆¶
離皆右體進腠(胳音格腠/七奏反)¶
　注曰凡牲前脛骨三肩臂臑也後脛骨二膊胳也尊¶
　者俎尊骨卑者俎卑骨祭統曰凡為俎者以骨為上¶
　骨有貴賤凡前貴後賤右體周所上也腠理也進理¶
　謂前其本也今文胳為骼¶
　繼公謂肺言皆離明無切肺祭以離肺飲酒正禮也¶
　皆皆肩臂胳也凡脊脅不謂之體右體者吉禮所尚¶
<pb:KR1d0035_WYG_004-53a>¶
　故於三俎用之介俎用胳者欲以臑為諸公俎肫為¶
　大夫俎也遵者若多則自三以下皆用左體是亦示¶
　其相下之意也若無遵者介俎猶用胳不為之變也¶
　此俎先脊脅而後正體豈堂上尊者狗牲之俎其載¶
　之法宜與他牲異乎肺在後者便其取之也凡俎横¶
　設其後皆於所為設者為右　案注謂凡牲後脛骨¶
　二肫胳也此語不備後脛骨亦三髀肫胳也髀雖或¶
　不升然不可以為非脛骨¶
<pb:KR1d0035_WYG_004-53b>¶
以爵拜者不徒作¶
　注曰徒猶空也作起也¶
　繼公謂以爵拜蓋指賔主介遵既卒爵而奠爵拜者¶
　也既拜而興則與飲已者為禮故曰不徒作然此拜¶
　乃前禮之節其意未必與後禮相通記乃合之以生¶
　義似失之又經言奠爵此乃言以爵則其意亦可見¶
　矣¶
坐卒爵者拜既爵立卒爵者不拜既爵¶
<pb:KR1d0035_WYG_004-54a>¶
　注曰唯工不從此禮¶
　繼公謂此蓋於卒爵之時見其拜不拜之意坐近於¶
　拜故當拜則坐飲而不當拜則立飲也是二儀者經¶
　已具之記蓋言其例耳又此與下條惟以鄉飲鄉射¶
　之禮言之則可若推於他禮則有不盡然者矣¶
凡奠者于左¶
　注曰不飲者不欲其妨¶
　繼公謂此禮其奠者一而已矣言凡未詳¶
<pb:KR1d0035_WYG_004-54b>¶
將舉於右¶
　注曰便其舉也¶
衆賔之長一人辭洗如賔禮(長知/丈反)¶
　主人獻衆賔惟於始者一為之洗經云主人取爵于¶
　西楹下降洗是也一人辭之者禮主於已也¶
立者東面北上若有北面者則東上(東上之東/當讀作西)¶
　此謂在門内位之時也賔入門左位近庭南介以下¶
　又居其南衆賔若多則容有北面者北面者與東面¶
<pb:KR1d0035_WYG_004-55a>¶
　者相繼當西上云東者字誤也門西北面而東上自¶
　為列者耳¶
樂正與立者皆薦以齒¶
　注曰謂其飲之次也不言飲而言薦以薦明飲也既¶
　飲皆薦於其位樂正位西階東北面¶
　繼公謂此樂正乃公有司非衆賔也又不立於西方¶
　嫌其禮異故明之¶
凡舉爵三作而不徒爵¶
<pb:KR1d0035_WYG_004-55b>¶
　注曰謂獻賔獻大夫獻工皆有薦¶
　繼公謂言此者明獻禮重無有不薦者也¶
　案注云獻賔謂賔介及衆賔也云獻工兼笙者也¶
樂作大夫不入¶
　此謂大夫之來也後不及一人舉觶之節者也樂作¶
　之時不可亂之故不入若樂既作則獻工與笙矣大¶
　夫之獻又不宜後於工也¶
獻工與笙取爵于上篚既獻奠于下篚¶
<pb:KR1d0035_WYG_004-56a>¶
　注曰如是則獻大夫亦然上篚三爵¶
　繼公謂既獻工則奠于上篚既獻笙乃奠于下篚也¶
　不仍用獻大夫之爵者節異則不相因也既獻大夫¶
　而酢則奠爵于西楹南　案注云獻大夫亦然者惟¶
　謂亦取爵于上篚耳¶
其笙則獻諸西階上¶
　此記乃與經同者特因上文而言之耳¶
磬階間縮霤北面鼓之(縮所六反/霤力又反)¶
<pb:KR1d0035_WYG_004-56b>¶
　注曰霤以東西為從鼓猶擊也射則磬在東¶
　繼公謂縮如縮俎之縮縮霤者縮於霤也前霤兩端¶
　東西鄉設磬當其下亦如之故於霤為縮此禮特縣¶
　則有磬鐘鑮及鼓鼙惟言磬者以其為縣之主而居¶
　首且可以取節於霤故也北面鼓之明磬南面設磬¶
　蓋在阼階西鼓在西階東¶
主人介凡升席自北方降自南方¶
　此儀各一見於經記云凡者似為不見者言也二席¶
<pb:KR1d0035_WYG_004-57a>¶
　南上升降皆當由下其降由上者由便耳若例指為¶
　正禮則似失之且經於主人之酢云自席前適阼階¶
　上是其降亦未必皆自南方也乃言凡何與¶
司正既舉觶而薦諸其位¶
　注曰無獻因其舉觶而薦之薦於觶南¶
　繼公謂不獻者異於衆賔有薦者别於其黨¶
凡旅不洗¶
　注曰敬殺也¶
<pb:KR1d0035_WYG_004-57b>¶
　繼公謂凡凡尊卑也¶
不洗者不祭¶
　此承上文惟為旅者言也若獻酒雖有不洗者亦祭¶
　之¶
既旅士不入¶
　此士亦主人請之為衆賔或有故而不及與賔介同¶
　來者也經不言士入之節而記見此則是未旅以前¶
　皆可以入也士賤於大夫可以不獻然不與旅則與¶
<pb:KR1d0035_WYG_004-58a>¶
　主人之賛同故不與旅則不入矣云既者終言之也¶
　士亦謂當在堂下者也其入則以齒立于西方主人¶
　不迎¶
徹俎賔介遵者之俎受者以降遂出授從者(從才/用反)¶
　授從者云出則是飲酒之禮他人無事者皆不入門¶
主人之俎以東¶
　東適東壁也¶
樂正命奏陔賔出至于階陔作(陔古/才反)¶
<pb:KR1d0035_WYG_004-58b>¶
　此見命之之人與奏之之節也鄉射禮曰賔降及階¶
　陔作¶
若有諸公則大夫於主人之北西面¶
　注曰其西面者北上統於公¶
　䟽曰若無諸公則南面西上¶
　繼公謂有諸公則大夫位於此尊諸公也¶
主人之賛者西面北上不與(與音預/下同)¶
　注曰賛者佐助主人禮事徹幂沃盥設薦俎者也¶
<pb:KR1d0035_WYG_004-59a>¶
　繼公謂此賛者蓋以學中之有司及私臣為之西面¶
　之位其在洗東南與與謂與其禮也下言無筭爵然¶
　後與則此所謂不與者獻及旅酬也是句似有脫文¶
　位西面且不與獻酬亦飲酒于學之禮異者也特牲¶
　饋食記曰公有司門西北面東上獻次衆賔私臣門¶
　東北面西上獻次兄弟　案注釋賛者亦未備¶
無筭爵然後與¶
　此逺下於賔黨也鄉射禮云無筭爵執觶者皆與旅¶
<pb:KR1d0035_WYG_004-59b>¶
　執觶亦主人之賛者也鄉飲酒義曰賔酬主人主人¶
　酬介介酬衆賔少長以齒終於沃洗者焉是謂沃洗¶
　者得與旅酬與此異矣參攷經文似當以此為正¶
　¶
　¶
　¶
　¶
　儀禮集說卷四¶
<pb:KR1d0035_WYG_004-60a>¶
正誤¶
介俎脊脅胳肺¶
　今印本與石經胳上有肫字繼公案䟽云介用胳又¶
　云或有肫胳兩言者(云云/)又釋文此處無肫音至下¶
　乃音之今據釋文與䟽之前説則胳上固無肫字又¶
　攷䟽之後説則是作䟽之時或本已有兩言肫胳二¶
　字者矣是葢後人妄增之而當時無有是正之者故¶
　二本並行其後石經與印本但以或本為據所以皆¶
<pb:KR1d0035_WYG_004-60b>¶
　誤今從通解删之¶
